<strong>Şimdi...</strong>
> Bugünün sosyal medyaları sana toksiklik ve vakit kaybından başka ne vaat ediyor?
>> İçeriği belirli grupların kontrolü altında olan platformların bahsettiği özgür düşünce hakkı ne kadar geçerli?
>>> Sosyal medya sana **NE** katıyor?
>>____
>____

Artık çok şey katacak!

# Communidia (Community + Media = ❤️)
Topluluk ve düşünce özgürlüğü öncelikli, arkasında ne olduğunu bildiğiniz (özgür yazılım), yeterince basit ama *esnetilebilir* bir sosyal medya deneyimi sunmak istiyoruz.

Ve yalnızca hali hazırda bizlere ilham veren yazılımların giydirmesi değil, **sıfırdan**, **ihtiyacınıza uygun** ve **size katkısı olan** bir platform hazırlıyoruz.

## Doğru karışım! (Fediverse + Moderasyon)
Gezegenler arası yolculuk mâliyetli olabilir, ama bu sizi arkadaşınızın dünyasını ziyaret etmekten alıkoymasın! Açık topluluk yapısı, kendi barındırabileceğiniz bir sunucu (ve **istemci**) sunar. Böylece paylaşılmış iş gücü ile hızlı bir gezinme deneyimi yaşarsınız. Ancak doğal olarak türeyebilecek toplum krizinden de tamamen **korumasız değilsiniz**!

Deneyimli topluluk moderatörleri ve yapay zeka destekli* moderasyon desteği, sizin de desteğinizle yeni ve sürekli kullanıcılara güvenli bir ortam sağlar.

## Üretmek hiç bu kadar kolay olmamıştı! (WebSpace)
Bir tost makinesinde çalıştığınızı düşünün...
Aklınıza tonlarca içerik fikri geliyor, ama bütçeden ötürü eliniz ayağınız bağlı. Sorun etmeyeceksiniz, çünkü **topluluk tarafından barındırılan** sunucu yazılımımız ile birlikte en bütçe bilgisayarda bile fikirlerinizi gerçekleştirebileceksiniz!

Kod (sandbox), müzik, çizim, animasyon ve aklınıza gelebilecek pek çok şeyi gerçekleştirme imkanınız olacak! Sadece araçlar kısmına gidip araç setimizden veya topluluk tarafından KAMU YARARI <sup>1</sup> sözleşmesi gereğince yararlanan araçlardan birini seçmeniz yeterli.

### Şu anki durumumuz...

Communidia, bir fikir ve hobi projesi olarak başladı. Aklımızdakilerin gözümüzün önüne gelmesi, bize daha çok şevk verdi... 

Lakin, her şey insan gücüne ** ve maddi kaynağa bakmakta; Bu nedenle sizlerin inancına ve:
- katkısına,
- bilgisine,
- zamanına
- ve emeğine

ihtiyacımız var.
___
Şu an projemiz, "**tasarım**" aşamasını bitirmiş durumda:

[Resim]

[Resim]

[Resim]

Bu örneklerle hazır olduğumuza inanıyoruz. Bu yüzden hiçbir imkansız veya yeterinden fazla vaatimiz olmadan gönüllülüğünüzü talep ediyoruz.

### Teknik Detaylar
Bize katılacak takım arkadaşlarımızın sahip olması gereken nitelikler aşağıdaki gibidir:
- 15 yaşından büyük olmak
- Türkiye Cumhuriyeti vatandaşı olmak
- Aşağıdaki teknik bilgilerden biri veya daha fazlasına sahip olmak:
  - Önyüz - Arkayüz
    - Next.JS
    - React Native
    - Express.JS
    - Node.JS
  - Veritabanları
    - Cassandra veya MariaDB
    - MySQL
  - Topluluk Çeviri Araçları
    - Weblate
  - Çapraz Platform
    - Android
      - Flutter
      - Kotlin
      - Java (Kotlin'e katkı sağlaması açısından)
    - Apple (iOS, MacOS ve iPadOS)
      - Swift
      - Objective C
      - Flutter
      - Dart
      - Mac cihazı sahipliği (uygulamayı derleyip test etmek ve yayınlamak adına gereklidir, tek başına yeterli bir yeterlilik değildir.)
    - Windows
      - .Net
      - WinUI
      - C#
      - C++
    - Sunucu tarafı (Linux)
      - Go 
      - Python (Yapay zeka altyapısı ve fallback için)
      - C++ (Windows ve benzeri altyapılı istemcilere istek gönderebilme ve alabilme adına gereklidir.)
      - Ruby (fallback ve güvenlik için)
      -Javascript/Typescript
    - Programlar
      - Figma
      - Visual Studio Code
      - Git (Github veya Gitlab)
- Aşağıdaki rollerden biri veya daha fazlası için deneyim ve sorumluluk sahibi olmak:
  - IT Ekip Liderliği
  - Ön Yüz tasarımı 
  - Arka Yüz Programlama
  - Etkileşim ve Topluluk Görevliliği
  - Etkinlik Planlama
  - Finansal Yönetim (Bağış yönetim ve bütçe planlama)
  - Devletin ilgili bölümleriyle bağlantılı iletişim personeli
  - Genel İletişim Müdürlüğü
  - Genel İletişim Personeli
  - Yapay Zeka Geliştirme Ekibi Üyesi ve Lideri
- Özgür yazılıma saygı duymak ve aktif olarak desteklemek.

  Bunlar, değişme ihtimali ile beraber, tüm projede ihtiyacımız olacak ekip arkadaşlarımızda <sup>2</sup> aradığımız niteliklerdir.

  Bazı nitelikler ağır, komik veya gereksiz gelebilir. Lakin, bu ülkede aradığımız bu nitelikler bile, diğer ülkelerde giriş ve orta seviye bir personelin sahip olduğu niteliklerden ibarettir.
Yine de, herkes kendine uygun nitelikleri alıp bu projeye katkı sağlarsa, eksik ilerlesek bile zamanla gelişmekle kalmayız, aynı zamanda her yerden destek alabiliriz.

Bu coğrafyanın taşlı ve engebeli yollarında bu kadar nitelikli bir projeyi hazırlayabilmek için 
- Sunucu > Web > OS

öncelikli yaklaşımla esnek bir biçimde katkıda bulunmanız için sizleri ekibimize davet ediyorum.

Katılmak isterseniz:

- [1. E-Posta adresime](mailto:neodeveloper27@proton.me)
- [Sosyal Medya Hesabıma](https://x.com/NeoDev27)
- [Proje Sosyal Medya Hesabımıza](https://x.com/communidiaone)
- [Kurucu Ortağı Medya Hesabına](https://x.com/BLCNYY)
- veya [BTT Hesabıma](https://btt.community/u/neodev27/activity) mesaj bırakabilirsiniz.

Yazımı okumaya zaman ayırdığınız için teşekkür ederim. Umarız, ülkemizdeki insanların katma değerlerini yükseltecek bir platform ve bir **amaç** inşâ edebiliriz.

Sevgilerimle,
Ahmet "NeoDeveloper" KAYA

*: Yapay zeka moderasyonuna güven oranı, %5 ila %25 arasında kalacak olup, yine sıfırdan inşâ edilecek yerel bir yapay zeka dil modeli ile sağlanacak bir hizmet olacaktır.

**: Kodlarımızda önemli ölçüde (%90'dan az olmamak suretiyle) insan gücü barındırılacaktır.

1: Bahsedilen sözleşmenin özeti, "sunulan araçlardan elde edilecek gelir miktarı, barındıran platformun dahil edildiği kendi ücretli katmanın gelirinden payla ödenecek olup, ücretsiz katmanın temel işlevselliği kısıtlanmayacak şekilde, halihazırda erişilen yazılımın kodunun açık olma şartı" şeklindedir.

2: Başvuranların kaldırabileceklerinden ağır sorumluluk almaması ricamızdır. Yazılım, aynı zamanda topluluğa açık olacağından ötürü, günü kurtarmaya çalışırken önemli vaktinizden olmanızı istemeyiz :)